# Йобана русня розстрілювала цивільні автівки на Київщині

Author: [Ей, Маріє](https://twitter.com/horbanka)  
*Links to this thread: [Twitter](https://twitter.com/horbanka/status/1582120946848395264), [PingThread](https://pingthread.com/thread/1582120946848395264), [ThreadReader](https://threadreaderapp.com/thread/1582120946848395264.html), [Web Archive](https://web.archive.org/web/*/https://twitter.com/horbanka/status/1582120946848395264)*

Останні три місяці я працювала над проєктом про те, як йобана русня розстрілювала цивільні автівки на Київщині. Ми записала з півтора десятка відеоісторій про постраждалих - хоча самих розстрілів було в рази більше.

Серед загиблих - діти, жінки, чоловіки. Прості люди, які втікали від обстрілів своїх домівок, але не змогли втекти від російських куль. Чому їх розстрілювали? Просто тому, що вони - українці.

Кожен день я думаю, що на їхньому місці могла бути і я. І тут немає умовної "групи ризику", як це буває у багатьох темах. Ні, ми всі - група ризику, бо живемо в Україні. Ми - вороги і мішень для цих кончєних уродів просто за фактом свого народження.

Ми питали у своїх героїв - як виглядала машина, чи були якісь військові знаки на ній, чи вдягав хтось із них військову форму. Ні, це завжди були повністю цивільні автівки, часто з написами "Діти", "Евакуація", білими прапорцями. Нічого, що могло б означати загрозу.

Кожна історія - жахлива.  Чоловіка вбивають на очах у дружини, батько доживає останні години в канаві, ховаючись із сином після обстрілів. Батько, який везе хоронити загиблого від осколка сина, втрачає ще й рідну сестру на наступний день.

Я не знаю, як ці люди витримують після того, що вони побачили. Але багато з них говорять про те, що хочуть такого ж покарання для вбивць їхніх рідних і коханих. І я чесно дуже сподіваюся, що вони своє отримають.

Зараз уже вийшла більша частина відеоісторій. Всі вони - на ютубі "Суспільне Новини" в окремому плей-листі. Це - важкі історії, розказані людьми, яких це болить і завжди болітиме. Якщо можете, подивіться, будь ласка: [www.youtube.com: Розстріляні авто](https://www.youtube.com/playlist?list=PL9aDK_7u4r7cJkKpgviSqY58guJbCsLwo)

Я боялася знімати цю історію, пам'ятала відео з моменту розстрілу. Це було перше, через що я плакала з моменту початку повномасштабної війни.  Це історія про те, як у Іванкові російська колона розстріляла автомобіль Олега Булавенка. Чоловік виїжджав 25 лютого з міста разом  разом із сином та трьома собаками. Син в той день усе знімає на відео - "на випадок, якщо щось станеться". Батькові від обстрілу відірве ногу і він помре за кілька годин від втрати крові, і вівчарка 3 дні стерегтиме його тіло. [www.youtube.com: Окупанти розстріляли автомобіль батька та сина на виїзді з Іванкова](https://www.youtube.com/watch?v=wVQCmmmVk9k&list=PL9aDK_7u4r7cJkKpgviSqY58guJbCsLwo&index=5&t=2s)

Двоє молодих хлопців, які їхали у військкомат, але загинули від обстрілу машини. Вже після смерті хлопців русня переїхала їхні тіла танком і забороняла поховати. Бідна мати, яка живе думкою про помсту за вбивство улюбленого сина. [www.youtube.com: «Лише згорілий метал і тіла молодих хлопців» – історія друзів, які натрапили на колону військ РФ](https://www.youtube.com/watch?v=xts1d0ytsMI&list=PL9aDK_7u4r7cJkKpgviSqY58guJbCsLwo&index=4)

Віталій Калабін за менш ніж добу втратив єдиного сина і сестру. В голову 14-річного Арсенія потрапив осколок російської ракети і через кілька годин він помер. Батьки вирішили відвезти тіло до Києва, щоб там поховати. З ними поїхала і сестра Віталія - дитяча лікарка Марина...

Вона сподівалася врятувати племінника, але вони не встигла приїхати. Уранці Калабіни вже майже під'їжджали до Києва, коли по їхніх автівках відкрили вогонь. Марина загинула на місці. У Віталія продовжили стріляти, навіть коли він вийшов з машини. [www.youtube.com: Коли тітка намагалась вивезти тіло 14-річного сина з Київщини, її авто розстріляли](https://www.youtube.com/watch?v=IX32X0dSLfs&list=PL9aDK_7u4r7cJkKpgviSqY58guJbCsLwo&index=9)

Вдова Юлія каже, що досі не розуміє, чому її залишили в живих, а чоловіка - вбили. Андрій, якого вона любила, помер в неї на очах через кулю снайпера. Через постійні осбтріли їй довелося хоронити чоловіка в себе на городі Тепер вона постійно приносить квіти на місце розстрілу

Сама Юлія за національністю - росіянка, вона переїхала на Київщину після знайомства з майбутнім чоловіком. Тепер вона ненавидить своїх "земляків". Родичі Юлії не повірили в те, що російські військові вбили її чоловіка [www.youtube.com: Коли тітка намагалась вивезти тіло 14-річного сина з Київщини, її авто розстріляли](https://www.youtube.com/watch?v=IX32X0dSLfs&list=PL9aDK_7u4r7cJkKpgviSqY58guJbCsLwo&index=9)

Історія волонтерки, яка об'їздила всі гарячі точки на фронті на Сході України, але загинула у Бучі, коли вивозила знайомих з окупації. Чоловік своїми руками збирав її рештки у згорілому автомобілі. Двоє дітей залишилися без матері. [www.youtube.com: Волонтерка Каменева була у гарячих точках Донбасу і загинула допомагаючи – вивозила людей з Бучі](https://www.youtube.com/watch?v=7c6eAEVvdjQ&list=PL9aDK_7u4r7cJkKpgviSqY58guJbCsLwo&index=1)

Це - лише частина історій. Вони всі важливі. Ми питали деяких своїх героїв - яка їхня мотивація розповідати про це. І вони кажуть зазвичай, що хочуть, аби усі знали, яких людей вбила русня. Які вони були чудові. Подивіться їх, якщо зможете.

і вибачте за купу тексту. Ніяк не могла зібратись докупи, щоб це написати. Але воно важливе.
